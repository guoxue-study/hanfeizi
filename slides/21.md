---
marp: true
title: 喻老
theme: uncover
paginate: true
---

# 喻老

---

![](assets/audios/21/1.mp3)

天下有道无急患则曰静，遽传不用，故曰： __「却走马以粪。」__ 天下无道，攻击不休，相守数年不已，甲胄生虮虱，燕雀处帷幄，而兵不归，故曰： __「戎马生于郊。」__

---

![](assets/audios/21/2.mp3)

翟人有献丰狐、玄豹之皮于晋文公，文公受客皮而叹曰： __「此以皮之美自为罪。」__ 夫治国者以名号为罪，徐偃王^*^是也。以城与地为罪，虞、虢是也。故曰： __「罪莫大于可欲。」__

::: note
徐偃王，嬴姓，是中国历史上西周时期徐国的国君的通称。徐国一度强盛，疆域一直扩张到今江苏、安徽长江以北及山东南部的广大地区，《后汉书·东夷传》：“地方五百里”，向徐国进贡“三十有六国”。徐偃王在位大行仁义，得到百姓拥护。在这一时期，有36个徐国的邻国向徐朝贡。国力强盛了之后，徐偃王大举进攻周朝首都，迫使周穆王“分东方诸侯命徐偃王主之。”后周穆王亲征，并借助楚国军力打败徐国，此后徐偃王于彭城武原县（今江苏徐州市邳州市戴庄镇武原故城）一带山林隐居（一说被周军所杀）。葬在鄞县东钱湖畔。周穆王封其子孙为徐子，继续统治徐国。
郦道元《水经注》载：“偃王治国，仁义著闻，欲舟行上国，乃导沟陈蔡间，得朱弓赤矢，以得天瑞，自称偃王。江淮诸侯，从者三十六国。周王闻之，遣使至楚，令代伐之。偃王爱民不斗，遂为楚败。”
:::
---

![](assets/audios/21/3.mp3)

智伯兼范、中行而攻赵不已，韩、魏反之，军败晋阳，身死高梁之东，遂卒被分，漆其首以为溲器，故曰： __「祸莫大于不知足。」__

---

![](assets/audios/21/4.mp3)

虞君欲屈产之乘，与垂棘之璧，不听宫之奇，故邦亡身死，故曰： __「咎莫憯于欲得。」__

---

![](assets/audios/21/5.mp3)

邦以存为常，霸王其可也。身以生为常，富贵其可也。不欲自害则邦不亡身不死，故曰： __「知足之为足矣。」__

---

![](assets/audios/21/6.mp3)

楚庄王既胜狩于河雍，归而赏孙叔敖，孙叔敖请汉间之地，沙石之处。楚邦之法，禄臣再世而收地，唯孙叔敖独在。此不以其邦为收者，瘠也，故九世而祀不绝。故曰： __「善建不拔，善抱不脱，子孙以其祭祀世世不辍」__ ，孙叔敖之谓也。

---

![](assets/audios/21/7.mp3)

制在己曰重，不离位曰静。重则能使轻，静则能使躁。故曰： __「重为轻根，静为躁君。故曰君子终日行不离辎重也。」__ 邦者，人君之辎重也。主父生传其邦，此离其辎重者也。故虽有代、云中之乐，超然已无赵矣。主父，万乘之主，而以身轻于天下，无势之谓轻，离位之谓躁，是以生幽而死。故曰： __「轻则失臣，躁则失君」__ ，主父之谓也。

---

![](assets/audios/21/8.mp3)

势重者，人君之渊也。君人者势重于人臣之闲，失则不可复得也。简公失之于田成，晋公失之于六卿，而邦亡身死。故曰： __「鱼不可脱于深渊。」__ 赏罚者，邦之利器也，在君则制臣，在臣则胜君。君见赏，臣则损之以为德；君见罚，臣则益之以为威。人君见赏而人臣用其势，人君见罚而人臣乘其威。故曰： __「邦之利器不可以示人。」__

---

![](assets/audios/21/9.mp3)

越王入宦于吴，而观之伐齐以弊吴。吴兵既胜齐人于艾陵，张之于江、济，强之于黄池，故可制于五湖。故曰： __「将欲翕之，必固张之；将欲弱之，必固强之。」__ 晋献公将欲袭虞，遗之以璧马；知伯将袭仇由，遗之以广车。故曰： __「将欲取之，必固与之。」__ 起事于无形，而要大功于天下，是谓微明。处小弱而重自卑谓损弱胜强也。

---

![](assets/audios/21/10.mp3)

有形之类，大必起于小；行久之物，族必起于少。故曰： __「天下之难事必作于易，天下之大事必作于细。」__ 是以欲制物者于其细也，故曰： __「图难于其易也，为大于其细也。」__ 千丈之堤以蝼蚁之穴溃，百尺之室以突隙之烟焚。故曰：白圭之行堤也塞其穴，丈人之慎火也涂其隙。是以白圭无水难，丈人无火患。此皆慎易以避难，敬细以远大者也。扁鹊见蔡桓公，立有间，扁鹊曰： __「君有疾在腠理，不治将恐深。」__ 桓侯曰： __「寡人无。」__ 扁鹊出，桓侯曰： __「医之好治不病以为功。」__ 居十日，扁鹊复见曰： __「君之病在肌肤，不治将益深。」__ 桓侯不应。扁鹊出，桓侯又不悦。居十日，扁鹊复见曰： __「君之病在肠胃，不治将益深。」__ 桓侯又不应。扁鹊出，桓侯又不悦。居十日，扁鹊望桓侯而还走。

---

![](assets/audios/21/11.mp3)

桓侯故使人问之，扁鹊曰： __「疾在腠理，汤熨之所及也；在肌肤，针石之所及也；在肠胃，火齐之所及也；在骨髓，司命之所属，无奈何也。今在骨髓，臣是以无请也。」__ 居五日，桓公体痛，使人索扁鹊，已逃秦矣，桓侯遂死。故良医之治病也，攻之于腠理，此皆争之于小者也。夫事之祸福亦有腠理之地，故曰：圣人蚤从事焉。

---

![](assets/audios/21/12.mp3)

昔晋公子重耳出亡过郑，郑君不礼，叔瞻谏曰： __「此贤公子也，君厚待之，可以积德。」__ 郑君不听。叔瞻又谏曰： __「不厚待之，不若杀之，无令有后患。」__ 郑君又不听。及公子返晋邦，举兵伐郑，大破之，取八城焉。晋献公以垂棘之璧假道于虞而伐虢，大夫宫之奇谏曰： __「不可。唇亡而齿寒，虞、虢相救，非相德也。今日晋灭虢，明日虞必随之亡。」__ 虞君不听，受其璧而假之道。晋已取虢，还，反灭虞。此二臣者皆争于腠理者也，而二君不用也。然则叔瞻、宫之奇亦虞、郑之扁鹊也，而二君不听，故郑以破，虞以亡。故曰： __「其安易持也，其未兆易谋也。」__

---

![](assets/audios/21/13.mp3)

昔者纣为象箸而箕子怖。以为象箸必不加于土鉶，必将犀玉之杯。象箸玉杯必不羹菽藿，则必旄象豹胎。旄象豹胎必不衣短褐而食于茅屋之下，则锦衣九重，广室高台。吾畏其卒，故怖其始。居五年，纣为肉圃，设炮烙，登糟邱，临酒池，纣遂以亡。故箕子见象箸以知天下之祸，故曰： __「见小曰明。」__

---

![](assets/audios/21/14.mp3)

句践入宦于吴，身执干戈为吴王洗马，故能杀夫差于姑苏。文王见詈于王门，颜色不变，而武王擒纣于牧野。故曰： __「守柔曰强。」__ 越王之霸也不病宦，武王之王也不病詈。故曰： __「圣人之不病也，以其不病，是以无病也。」__

---

![](assets/audios/21/15.mp3)

宋之鄙人得璞玉而献之子罕，子罕不受，鄙人曰： __「此宝也，宜为君子器，不宜为细人用。」__ 子罕曰： __「尔以玉为宝，我以不受子玉为宝。」__ 是鄙人欲玉，而子罕不欲玉。故曰： __「欲不欲，而不贵难得之货。」__

---

![](assets/audios/21/16.mp3)

王寿负书而行，见徐冯于周涂，冯曰： __「事者，为也。为生于时，知者无常事。书者，言也。言生于知，知者不藏书。今子何独负之而行？」__ 于是王寿因焚其书而舞之。故知者不以言谈教，而慧者不以藏书箧。此世之所过也，而王寿复之，是学不学也。故曰： __「学不学，复归众人之所过也。」__

---

![](assets/audios/21/17.mp3)

夫物有常容，因乘以导之，因随物之容。故静则建乎德，动则顺乎道。宋人有为其君以象为楮叶者，三年而成。丰杀茎柯，毫芒繁泽，乱之楮叶之中而不可别也。此人遂以功食禄于宋邦。列子闻之曰： __「使天地三年而成一叶，则物之有叶者寡矣。」__ 故不乘天地之资，而载一人之身；不随道理之数，而学一人之智；此皆一叶之行也。故冬耕之稼，后稷不能羡也；丰年大禾，臧获不能恶也。以一人力，则后稷不足；随自然，则臧获有馀。故曰： __「恃万物之自然而不敢为也。」__

---

![](assets/audios/21/18.mp3)

空窍者，神明之户牖也。耳目竭于声色，精神竭于外貌，故中无主。中无主则祸福虽如丘山无从识之，故曰： __「不出于户，可以知天下；不闚于牖，可以知天道。」__ 此言神明之不离其实也。

---

![](assets/audios/21/19.mp3)

赵襄主学御于王子期，俄而与于期逐，三易马而三后。襄主曰： __「子之教我御术未尽也。」__ 对曰： __「术已尽，用之则过也。凡御之所贵，马体安于车，人心调于马，而后可以进速致远。今君后则欲逮臣，先则恐逮于臣。夫诱道争远，非先则后也。而先后心皆在于臣，上何以调于马，此君之所以后也。」__ 白公胜虑乱，罢朝，倒杖而策锐贯顊，血流至于地而不知。郑人闻之曰： __「顊之忘，将何为忘哉！」__ 故曰： __「其出弥远者，其智弥少。」__ 此言智周乎远，则所遗在近也，是以圣人无常行也。能并智，故曰： __「不行而知。」__ 能并视，故曰： __「不见而明。」__ 随时以举事，因资而立功，用万物之能而获利其上，故曰： __「不为而成。」__

---

![](assets/audios/21/20.mp3)

楚庄王莅政三年，无令发，无政为也。右司马御座而与王隐曰： __「有鸟止南方之阜，三年不翅不飞不鸣，嘿然无声，此为何名？」__ 王曰： __「三年不翅，将以长羽翼。不飞不鸣，将以观民则。虽无飞，飞必冲天；虽无鸣，鸣必惊人。子释之，不谷知之矣。」__ 处半年，乃自听政，所废者十，所起者九，诛大臣五，举处士六，而邦大治。举兵诛齐，败之徐州，胜晋于河雍，合诸侯于宋，遂霸天下。庄王不为小害善，故有大名；不蚤见示，故有大功。故曰： __「大器晚成，大音希声。」__

---

![](assets/audios/21/21.mp3)

楚庄王欲伐越，杜子谏曰： __「王之伐越何也？」__ 曰： __「政乱兵弱。」__ 杜子曰： __「臣愚患之。智如目也，能见百步之外而不能自见其睫。王之兵自败于秦、晋，丧地数百里，此兵之弱也。庄蹻为盗于境内而吏不能禁，此政之乱也。王之弱乱非越之下也，而欲伐越，此智之如目也。」__ 王乃止。故知之难，不在见人，在自见。故曰： __「自见之谓明。」__

---

![](assets/audios/21/22.mp3)

子夏见曾子，曾子曰： __「何肥也？」__ 对曰： __「战胜故肥也。」__ 曾子曰： __「何谓也？」__ 子夏曰： __「吾入见先王之义则荣之，出见富贵之乐又荣之，两者战于胸中，未知胜负，故臞。今先王之义胜，故肥。」__ 是以志之难也，不在胜人，在自胜也。故曰： __「自胜之谓强。」__

---

![](assets/audios/21/23.mp3)

周有玉版，纣令胶鬲索之，文王不予，费仲来求，因予之。是胶鬲贤而费仲无道也。周恶贤者之得志也，故予费仲。文王举太公于渭滨者，贵之也；而资费仲玉版者，是爱之也。故曰： __「不贵其师，不爱其资，虽知大迷，是谓要妙。」__
