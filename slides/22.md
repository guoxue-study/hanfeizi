---
marp: true
title: 说林上
theme: uncover
paginate: true
---

# 说林上

---

![](assets/audios/22/1.mp3)

汤以伐桀，而恐天下言己为贪也，因乃让天下于务光。而恐务光之受之也，乃使人说务光曰： __「汤杀君而欲传恶声于子，故让天下于子。」__ 务光因自投于河。

---

![](assets/audios/22/2.mp3)

秦武王令甘茂择所欲为于仆与行事，孟卯曰： __「公不如为仆。公所长者、使也，公虽为仆，王犹使之于公也。公佩仆玺而为行事，是兼官也。」__ 

---

![](assets/audios/22/3.mp3)

子圉见孔子于商太宰，孔子出，子圉入，请问客，太宰曰： __「吾已见孔子，则视子犹蚤虱之细者也。吾今见之于君。」__ 子圉恐孔子贵于君也，因谓太宰曰： __「君已见孔子，亦将视子犹蚤虱也。」__ 太宰因弗复见也。

---

![](assets/audios/22/4.mp3)

魏惠王为臼里之盟，将复立于天子，彭喜谓郑君曰： __「君勿听，大国恶有天子，小国利之。若君与大不听，魏焉能与小立之。」__ 

---

![](assets/audios/22/5.mp3)

晋人伐邢，齐桓公将救之，鲍叔曰： __「太蚤。邢不亡，晋不敝，晋不敝，齐不重。且夫持危之功，不如存亡之德大。君不如晚救之以敝晋，齐实利。待邢亡而复存之，其名实美。」__ 桓公乃弗救。

---

![](assets/audios/22/6.mp3)

子胥出走，边候得之，子胥曰： __「上索我者，以我有美珠也。今我已亡之矣，我且曰子取吞之。」__ 候因释之。

---

![](assets/audios/22/7.mp3)

庆封为乱于齐而欲走越，其族人曰： __「晋近，奚不之晋？」__ 庆封曰： __「越远，利以避难。」__ 族人曰： __「变是心也，居晋而可。不变是心也，虽远越，其可以安乎！」__ 

---

![](assets/audios/22/8.mp3)

智伯索地于魏宣子，魏宣子弗予，任章曰： __「何故不予？」__ 宣子曰： __「无故请地，故弗予。」__ 任章曰： __「无故索地，邻国必恐，彼重欲无厌，天下必惧，君予之地，智伯必骄而轻敌，邻邦必惧而相亲，以相亲之兵待轻敌之国，则智伯之命不长矣。《周书》曰： __「将欲败之，必姑辅之，将欲取之，必姑予之。」__ 君不如予之以骄智伯。且君何释以天下图智氏，而独以吾国为智氏质乎？」__ 君曰： __「善。」__ 乃与之万户之邑，智伯大悦。因索地于赵，弗与，因围晋阳，韩、魏反之外，赵氏应之内，智氏自亡。

---

![](assets/audios/22/9.mp3)

秦康公筑台三年，荆人起兵，将欲以兵攻齐，任妄曰： __「饥召兵，疾召兵，劳召兵，乱召兵。君筑台三年，今荆人起兵将攻齐，臣恐其攻齐为声，而以袭秦为实也，不如备之。」__ 戍东边，荆人辍行。

---

![](assets/audios/22/10.mp3)

齐攻宋，宋使臧孙子南求救于荆，荆大说，许救之，甚欢，臧孙子忧而反，其御曰： __「索救而得，今子有忧色何也？」__ 臧孙子曰： __「宋小而齐大，夫救小宋而恶于大齐，此人之所以忧也，而荆王说，必以坚我也。我坚而齐敝，荆之所利也。」__ 臧孙子乃归，齐人拔五城于宋而荆救不至。

---

![](assets/audios/22/11.mp3)

魏文侯借道于赵而攻中山，赵肃侯将不许，赵刻曰： __「君过矣。魏攻中山而弗能取，则魏必罢，罢则魏轻，魏轻则赵重。魏拔中山，必不能越赵而有中山也，是用兵者魏也，而得地者赵也。君必许之。许之而大欢，彼将知君利之也，必将辍行。君不如借之道，示以不得已也。」__ 

---

![](assets/audios/22/12.mp3)

鸱夷子皮事田成子，田成子去齐，走而之燕，鸱夷子皮负传而从，至望邑，子皮曰： __「子独不闻涸泽之蛇乎？泽涸，蛇将徙，有小蛇谓大蛇曰：子行而我随之，人以为蛇之行者耳，必有杀子，不如相衔负我以行，人以我为神君也。乃相衔负以越公道，人皆避之，曰：神君也。今子美而我恶，以子为我上客，千乘之君也；以子为我使者，万乘之卿也。子不如为我舍人。」__ 田成子因负传而随之，至逆旅，逆旅之君待之甚敬，因献酒肉。

---

![](assets/audios/22/13.mp3)

温人之周，周不纳客，问之曰： __「客耶？」__ 对曰： __「主人。」__ 问其巷人而不知也，吏因囚之，君使人问之曰： __「子非周人也，而自谓非客何也？」__ 对曰： __「臣少也诵《诗》曰：普天之下，莫非王土，率土之滨，莫非王臣。今君，天子，则我天子之臣也，岂有为人之臣而又为之客哉？故曰主人也。」__ 君使出之。

---

![](assets/audios/22/14.mp3)

韩宣王谓樛留曰： __「吾欲两用公仲、公叔其可乎？」__ 对曰： __「不可。晋用六卿而国分，简公两用田成、阚止而简公杀，魏两用犀首、张仪而西河之外亡。今王两用之，其多力者树其党，寡力者借外权。群臣有内树党以骄主，有外为交以削地，则王之国危矣。」__ 

---

![](assets/audios/22/15.mp3)

绍绩昧醉寐而亡其裘，宋君曰： __「醉足以亡裘乎？」__ 对曰： __「桀以醉亡天下，而。《康诰》曰：‘毋彝酒。’者，彝酒、常酒也，常酒者，天子失天下，匹夫失其身。」__ 

---

![](assets/audios/22/16.mp3)

管仲、隰朋从于桓公而伐孤竹，春往冬反，迷惑失道，管仲曰： __「老马之智可用也。」__ 乃放老马而随之，遂得道。行山中无水，隰朋曰： __「蚁冬居山之阳，夏居山之阴，蚁壤一寸而仞有水。」__ 乃掘地，遂得水。以管仲之圣，而隰朋之智，至其所不知，不难师于老马与蚁，今人不知以其愚心而师圣人之智，不亦过乎。

---

![](assets/audios/22/17.mp3)

有献不死之药于荆王者，谒者操之以入，中射之士问曰： __「可食乎？」__ 曰： __「可。」__ 因夺而食之，王大怒，使人杀中射之士，中射之士使人说王曰： __「臣问谒者曰可食，臣故食之，是臣无罪，而罪在谒者也。且客献不死之药，臣食之而王杀臣，是死药也，是客欺王也。夫杀无罪之臣，而明人之欺王也，不如释臣。」__ 王乃不杀。

---

![](assets/audios/22/18.mp3)

田驷欺邹君，邹君将使人杀之，田驷恐，告惠子，惠子见邹君曰： __「今有人见君，则眇其一目，奚如？」__ 君曰： __「我必杀之。」__ 惠子曰： __「瞽，两目眇，君奚为不杀？」__ 君曰： __「不能勿犁。」__ 惠子曰： __「田驷东慢齐侯，南欺荆王，驷之于欺人，瞽也，君奚怨焉？」__ 邹君乃不杀。

---

![](assets/audios/22/19.mp3)

鲁穆公使众公子或宦于晋，或宦于荆，犁锄曰： __「假人于越而救溺子，越人虽善游，子必不生矣。失火而取水于海，海水虽多，火必不灭矣，远水不救近火也。今晋与荆虽强，而齐近，鲁患其不救乎？」__ 

---

![](assets/audios/22/20.mp3)

严遂不善周君，患之，冯沮曰： __「严遂相，而韩傀贵于君，不如行贼于韩傀，则君必以为严氏也。」__ 

---

![](assets/audios/22/21.mp3)

张谴相韩，病将死，公乘无正怀三十金而问其疾，居一月自问张谴曰： __「若子死，将谁使代子？」__ 答曰： __「无正重法而畏上，虽然，不如公子食我之得民也。」__ 张谴死，因相公乘无正。

---

![](assets/audios/22/22.mp3)

乐羊为魏将而攻中山，其子在中山，中山之君烹其子而遗之羹，乐羊坐于幕下而啜之，尽一杯，文侯谓堵师赞曰： __「乐羊以我故而食其子之肉。」__ 答曰： __「其子而食之，且谁不食？」__ 乐羊罢中山，文侯赏其功而疑其心。

---

![](assets/audios/22/23.mp3)

孟孙猎得麑，使秦西巴持之归，其母随之而啼，秦西巴弗忍而与之，孟孙归，至而求麑，答曰： __「余弗忍而与其母。」__ 孟孙大怒，逐之，居三月，复召以为其子傅，其御曰： __「曩将罪之，今召以为子傅何也？」__ 孟孙曰： __「夫不忍麑，又且忍吾子乎？」__ 故曰： __「巧诈不如拙诚。」__ 乐羊以有功见疑，秦西巴以有罪益信。

---

![](assets/audios/22/24.mp3)

曾从子，善相剑者也。卫君怨吴王，曾从子曰： __「吴王好剑，臣相剑者也，臣请为吴王相剑，拔而示之，因为君刺之。」__ 卫君曰： __「子为之是也，非缘义也，为利也。吴强而富，卫弱而贫，子必往，吾恐子为吴王用之于我也。」__ 乃逐之。

---

![](assets/audios/22/25.mp3)

纣为象箸而箕子怖，以为象箸必不盛羹于土簋，则必犀玉之杯，玉杯象箸必不盛菽藿，则必旄象豹胎，旄象豹胎必不衣短褐，而舍茅茨之下，则必锦衣九重，高台广室也。称此以求，则天下不足矣。圣人见微以知萌，见端以知末，故见象箸而怖，知天下不足也。

---

![](assets/audios/22/26.mp3)

周公旦已胜殷，将攻商、盖，辛公甲曰： __「大难攻，小易服，不如服众小以劫大。」__ 乃攻九夷而商、盖服矣。

---

![](assets/audios/22/27.mp3)

纣为长夜之饮，惧以失日，问其左右尽不知也，乃使人问箕子，箕子谓其徒曰： __「为天下主而一国皆失日，天下其危矣。一国皆不知而我独知之，吾其危矣。」__ 辞以醉而不知。

---

![](assets/audios/22/28.mp3)

鲁人身善织屦，妻善织缟，而欲徒于越，或谓之曰： __「子必穷矣。」__ 鲁人曰： __「何也？」__ 曰： __「屦为履之也，而越人跣行；缟为冠之也，而越人被发。以子之所长，游于不用之国，欲使无穷，其可得乎？」__ 

---

![](assets/audios/22/29.mp3)

陈轸贵于魏王，惠子曰： __「必善事左右，夫杨横树之即生，倒树之即生，折而树之又生。然使十人树之而一人拔之，则毋生杨至。以十人之众，树易生之物，而不胜一人者何也？树之难而去之易也。子虽工自树于王，而欲去子者众，子必危矣。」__ 

---

![](assets/audios/22/30.mp3)

鲁季孙新弑其君，吴起仕焉。或谓起曰： __「夫死者，始死而血，已血而衄，已衄而灰，已灰而土，及其土也，无可为者矣。今季孙乃始血，其毋乃未可知也。」__ 吴起因去之晋。

---

![](assets/audios/22/31.mp3)

隰斯弥见田成子，田成子与登台四望，三面皆畅，南望，隰子家之树蔽之，田成子亦不言，隰子归，使人伐之，斧离数创，隰子止之，其相室曰： __「何变之数也？」__ 隰子曰： __「古者有谚曰：知渊中之鱼者不祥。夫田子将有大事，而我示之知微，我必危矣。不伐树未有罪也，知人之所不言，其罪大矣。」__ 乃不伐也。

---

![](assets/audios/22/32.mp3)

杨子过于宋东之逆旅，有妾二人，其恶者贵，美者贱。杨子问其故，逆旅之父答曰： __「美者自美，吾不知其美也，恶者自恶，吾不知其恶也。」__ 杨子谓弟子曰： __「行贤而去自贤之心，焉往而不美。」__ 

---

![](assets/audios/22/33.mp3)

卫人嫁其子而教之曰： __「必私积聚。为人妇而出，常也。其成居，幸也。」__ 其子因私积聚，其姑以为多私而出之，其子所以反者倍其所以嫁。其父不自罪于教子非也，而自知其益富。今人臣之处官者皆是类也。

---

![](assets/audios/22/34.mp3)

鲁丹三说中山之君而不受也，因散五十金事其左右，复见，未语，而君与之食。鲁丹出，而不反舍，遂去中山。其御曰： __「反见，乃始善我，何故去之？」__ 鲁丹曰： __「夫以人言善我，必以人言罪我。」__ 未出境，而公子恶之曰： __「为赵来闲中山。」__ 君因索而罪之。

---

![](assets/audios/22/35.mp3)

田伯鼎好士而存其君，白公好士而乱荆，其好士则同，其所以为则异。公孙友自刖而尊百里，竖刁自宫而谄桓公，其自刑则同，其所以自刑之为则异。慧子曰： __「狂者东走，逐者亦东走，其东走则同，其所以东走之为则异。故曰：同事之人，不可不审察也。」__ 